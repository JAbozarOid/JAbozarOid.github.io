---
layout: rtl
title: انگیزه نامه فارسی ابوذر رقيب دوست
---

# انگیزه نامه

من ابوذر رقیب دوست، متولد خرداد ماه سال 1365 در شهر تهران و در حال حاضر دانشجوی کارشناسی رشته مهندسی نرم افزار کامپیوتر در دانشگاه پیام نور واحد تهران شمال میباشم.
اینجانب دارای دیپلم ریاضی - فیزیک از دبیرستان معراج اندیشه و دارای مدرک کاردانی کامپیوتر از دانشگاه جامع علمی کاربردی واحد تهران مرکزی هستم. پس از اتمام تحصیل در مقطع کاردانی در یک دوره 3 ساله در شعبه تهران آکادمی اپتک هند شروع به تحصیل در دوره برنامه نویسی جاوا نمودم و پس از آن با موفقیت گذراندن دوره برنامه نویسی جاوا در شرکت اعوان فعالیت حر فه ایی خود را در زمینه برنامه نویسی جاوا در این شرکت در سال 1390 شروع نمودم. در سال 1398 در پذیرش مقطع کارشناسی رشته مهندسی کامپیوتر دانشگاه پیام نور قبول و وارد این دانشگاه شدم. با گروه های علمی و انجمن ها آشنا شدم با توجه به اینکه علاقه زیادی به همکاری و کار گروهی داشتم در سال اول به عنوان عضو اصلی انجمن علمی مهندسی کامپیوتر انتخاب شدم. سال بعد توفیق این را داشتم که به عنوان دبیر انجمن علمی مهندسی کامپیوتر در خدمت دانشجویان دانشگاه پیام نور باشم.
چرا این رشته تحصیلی را انتخاب کردم؟ از کودکی و پس از آن در دوران نوجوانی علاقه بسیاری به فراگیری و پیشرفت های زیاد در علم کامپیوتر داشتم بنابراین از اینکه این رشته را انتخاب کردم بسیار خوشحالم و با عشق به ادامه ی تحصیل می پردازم در حال حاضر با آموخته هایی خودم در این رشته ی تحصیلی توانسته ام به تسلط عالی درزمینه ی طراحی وب سایت با استفاده از زبان های برنامه نویسی Html,Css,Java Script برسم و از این موضوع بسیار خوشحالم اما تازه این اول راه من است و مطالب بسیاری برای فراگیری وجود دارد.
من با هدف اینکه بتوانم در رشته ی مهندسی کامپیوتر به موفقیت های زیادی دست پیدا کنم وارد دانشگاه پیام نور شدم یکی از بزرگترین اهداف من دستیابی به مقطع عالی (دکتری) در رشته ی مهندسی کامپیوتر گرایش هوش مصنوعی در دانشگاه علم و صنعت تهران است برای رسیدن به این هدف مسیر طولانی در پیش دارم اما می دانم که از پس این مشکلات برخواهم آمد .
هدف دیگر من خدمت به هم وطنانم در زمینه ی امنیت و پشتیبانی سیستم های رایانه ای است و می دانم با تلاش و پشتکار زیاد توام با انگیزه و خلاقیت به این هدف دست می یابم.
از تدریس و اینکه بتوانم آموخته های خودم را به دیگر دانشجویان نیز انتقال دهم بسیار لذت میبرم و دیگر هدف من دستیابی به مرتبه ی استاد دانشگاه در وهله ی اول و پس از آن با ارائه ی مقالات پژوهشی و بعد ها تدوین کتاب بتوانم در مرتبه ی استاد هیات علمی و مدیر گروه مهندسی کامپیوتر به دانشجویانم خدمت نمایم.
